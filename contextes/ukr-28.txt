               o Захист Вітчизни
               o Історія України
               o Мистецтво
               o Основи здоров’я
               o Правознавство
               o Російська мова
          + С—Я
--

   Logo

Здоров’я, безпека та добробут. 5 клас. Шиян

   Цей підручник можна завантажити у PDF форматі на сайті тут.

Модуль 4. Добробут і особисте здоров'я

Розділ 1. Фізичне здоров'я і фізичний розвиток

§ 15. Здоров'я і його складники

   Що таке здоров’я?

   Які складники здоров’я сприяють добробуту людини?

   Хто відповідальний за моє здоров’я?

   1. Люди здавна замислювалися про своє здоров'я. Про це свідчать народні
   прислів'я. Розшифруй одне з них.

   Упродовж життя людина розвивається, веде активну діяльність. Але час
   від часу на її організм впливають несприятливі фактори, пов’язані з
   навколишнім середовищем та з діяльністю її самої. Тоді можуть виникати
   проблеми зі здоров’ям.

   Ти вже знаєш, що здоров’я є одним зі складників особистого добробуту.
   Сьогодні ми з’ясовуватимемо, що таке здоров’я, що і хто на нього
   впливає та як про нього дбати.

   У всіх нас є базові потреби, які необхідно задовольняти. Насамперед це
   повітря, вода, їжа, сон — без них людина просто не виживе. Важливими
   також є особиста й фінансова безпека та, звісно, міцне здоров’я. Окрім
   цього, необхідно відчувати себе гідною людиною, важливою та значущою,
   здатною до самореалізації.

--
   однокласниці.

   3. Христина презентувала свою роботу. Найбільшою пелюсткою в неї
   виявилася та, на якій написано "здоров'я". Коли однокласники та
   однокласниці попросили це пояснити, дівчинка сказала, що вважає
   здоров'я найбільшою цінністю. Як ти розумієш поняття "здоров'я"?
   Запропонуй своє пояснення.

   4. Прочитай, яке визначення поняття "здоров'я" дала Всесвітня
   організація охорони здоров'я (ВООЗ). Чи відповідає воно твоєму
   уявленню? Обговоріть це у класі.

   Здоров’я — це стан повного фізичного, психічного і соціального
   добробуту, а не лише відсутність хвороб чи фізичних вад.

   5. Бабуся Остапа — сімейна лікарка. Вона розповіла хлопчикові, що
   здоров'я — це не тільки фізичний стан: "Уяви, що твоє здоров'я — це
   квітка. У неї чотири пелюстки: фізичне, інтелектуальне, емоційне та
   соціальне здоров'я. А серцевина квітки — це духовне здоров'я". Бабуся
   намалювала квітку і всі складники здоров'я позначила на ній літерами.

   "Усі складники здоров'я важливі та взаємопов'язані. Будь-яка зміна
   одного з них неодмінно вплине на інші", — наголосила бабуся.

   Вона запропонувала Остапу назвати ознаки складників здоров'я. Хлопчик
   назвав кілька: відчуття бадьорості протягом дня, здорові зуби, апетит,
   гарний настрій, міцне волосся, задоволеність життям.

   Обговоріть, яких складників здоров'я стосуються ознаки, які назвав
   Остап. Доповніть перелік.

   Фізичне здоров’я — це стан організму та його систем. Важливо знати, як
   наш організм функціонує (працює) і як визначити, чи все гаразд.

   Інтелектуальне здоров’я — здатність здобувати інформацію й
   застосовувати свої знання, аналізувати проблеми та ухвалювати рішення.

   Емоційне здоров’я — здатність розуміти й реагувати на почуття — свої та
   інших. Воно пов’язане з адекватною самооцінкою та можливістю відчувати
   щастя.

   Соціальне здоров’я — здатність до взаємодії з іншими. Важливо
   налагоджувати стосунки з людьми та усвідомлювати себе частинкою своєї
   спільноти.

   Духовне здоров’я — стан, якому притаманна жага до життя, творчості,
   прагнення до пізнання та самопізнання. Важливо прагнути до гармонії з
   собою, займатися тим, що нам до душі.

   Прочитай пояснення і підказки, корисні поради, лайфхаки

   Аби зрозуміти, як пов’язані між собою всі складники здоров’я, уяви
   піраміду з камінчиків. Вона тримається, якщо всі елементи (камінці) в
   балансі, рівновазі. Щойно один із камінчиків втрачає баланс, уся
   піраміда починає розсипатися.
--
   морських камінців. Це також допоможе розвинути вміння концентруватися
   та обирати правильні рішення з-поміж багатьох варіантів. Спробуй!

   6. Поміркуй, хто відповідальний за твоє здоров'я. Поясни, у чому саме
   полягає відповідальність цих людей. Що вони можуть зробити або роблять
   для твого здоров'я?

   7. П'ятикласники та п'ятикласниці обговорювали зі шкільним психологом і
   медсестрою важливість відповідальної поведінки щодо особистого
   здоров'я. Діти виокремили 6 важливих кроків. Роздивіться схему та
   поясніть, як ви розумієте кожен із них.

   8. А чи дбаєш ти про своє здоров'я? Як саме? Що є у твоїх планах?
   Запиши або намалюй у зошиті.
   Попередня
   Сторінка
